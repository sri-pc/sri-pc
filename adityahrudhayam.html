<!DOCTYPE html>
<html lang="en">
<head>
<title> adithya hrudayam </title>
<meta name="viewport" content="width=device-width, initial-scale=1.0">
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../slokas/slokas.css">
<style>
</style>
</head>
<body>
    <header>
    <h1> Slokas </h1>
    <nav>
    <a href="../slokas/index.html" >Dakshina Murthy Kavacham</a>
    <a href="../slokas/navagraha_stotram.html" >navagraha_stotram</a>
    <a href="../slokas/durgadevi_stotram.html" >Durgadevi Stotram</a>
    </nav>
    </header>
    <h1>Adithya Hrudayam</h1>
    <pre><p class="adithyahrudayam">
               ఆదిత్య హృదయం 
   
   ధ్యానం:
   
   ధ్యేయస్సదా సవితృమండల మధ్యవర్తి నారాయణ స్సరసిజాసన సన్నివిష్టః 
   కేయూరవాన్ మకరకుండలవాన్ కిరీటీ హారీ హిరణ్మయ వపుర్దృత శంఖచక్
   స్తోత్ర
   తతో యుద్ధ పరిశ్రాంతం సమరే చింతయా స్థితమ్ ।
   రావణం చాగ్రతో దృష్ట్వా యుద్ధాయ సముపస్థితమ్ ॥ 1 ॥
   
   దైవతైశ్చ సమాగమ్య ద్రష్టుమభ్యాగతో రణమ్ ।
   ఉపాగమ్యా-బ్రవీద్రామం అగస్త్యో భగవాన్ ఋషిః ॥ 2 ॥
   
   రామ రామ మహాబాహో శృణు గుహ్యం సనాతనమ్ ।
   యేన సర్వానరీన్ వత్స సమరే విజయిష్యసి ॥ 3 ॥
   
   ఆదిత్య హృదయం పుణ్యం సర్వశత్రు వినాశనమ్ ।
   జయావహం జపేన్నిత్యం అక్షయ్యం పరమం శివమ్ ॥ 4 ॥
   
   సర్వమంగళ మాంగళ్యం సర్వ పాప ప్రణాశనమ్ ।
   చింతాశోక ప్రశమనం ఆయుర్వర్ధన ముత్తమమ్ ॥ 5 ॥
   
   రశ్మిమంతం సముద్యంతం దేవాసుర నమస్కృతమ్ ।
   పూజయస్వ వివస్వంతం భాస్కరం భువనేశ్వరమ్ ॥ 6 ॥
   
   సర్వదేవాత్మకో హ్యేష తేజస్వీ రశ్మిభావనః ।
   ఏష దేవాసుర గణాన్ లోకాన్ పాతి గభస్తిభిః ॥ 7 ॥
   
   ఏష బ్రహ్మా చ విష్ణుశ్చ శివః స్కందః ప్రజాపతిః ।
   మహేంద్రో ధనదః కాలో యమః సోమో హ్యపాం పతిః ॥ 8 ॥
   
   పితరో వసవః సాధ్యా హ్యశ్వినౌ మరుతో మనుః ।
   వాయుర్వహ్నిః ప్రజాప్రాణః ఋతుకర్తా ప్రభాకరః ॥ 9 ॥
   
   ఆదిత్యః సవితా సూర్యః ఖగః పూషా గభస్తిమాన్ ।
   సువర్ణసదృశో భానుః హిరణ్యరేతా దివాకరః ॥ 10 ॥
   
   హరిదశ్వః సహస్రార్చిః సప్తసప్తి-ర్మరీచిమాన్ ।
   తిమిరోన్మథనః శంభుః త్వష్టా మార్తాండకోంఽశుమాన్ ॥ 11 ॥
   
   హిరణ్యగర్భః శిశిరః తపనో భాస్కరో రవిః ।
   అగ్నిగర్భోఽదితేః పుత్రః శంఖః శిశిరనాశనః ॥ 12 ॥
   
   వ్యోమనాథ స్తమోభేదీ ఋగ్యజుఃసామ-పారగః ।
   ఘనావృష్టి రపాం మిత్రః వింధ్యవీథీ ప్లవంగమః ॥ 13 ॥
   
   ఆతపీ మండలీ మృత్యుః పింగళః సర్వతాపనః ।
   కవిర్విశ్వో మహాతేజా రక్తః సర్వభవోద్భవః ॥ 14 ॥
   
   నక్షత్ర గ్రహ తారాణాం అధిపో విశ్వభావనః ।
   తేజసామపి తేజస్వీ ద్వాదశాత్మన్-నమోఽస్తు తే ॥ 15 ॥
   
   నమః పూర్వాయ గిరయే పశ్చిమాయాద్రయే నమః ।
   జ్యోతిర్గణానాం పతయే దినాధిపతయే నమః ॥ 16 ॥
   
   జయాయ జయభద్రాయ హర్యశ్వాయ నమో నమః ।
   నమో నమః సహస్రాంశో ఆదిత్యాయ నమో నమః ॥ 17 ॥
   
   నమ ఉగ్రాయ వీరాయ సారంగాయ నమో నమః ।
   నమః పద్మప్రబోధాయ మార్తాండాయ నమో నమః ॥ 18 ॥
   
   బ్రహ్మేశానాచ్యుతేశాయ సూర్యాయాదిత్య-వర్చసే ।
   భాస్వతే సర్వభక్షాయ రౌద్రాయ వపుషే నమః ॥ 19 ॥
   
   తమోఘ్నాయ హిమఘ్నాయ శత్రుఘ్నాయా మితాత్మనే ।
   కృతఘ్నఘ్నాయ దేవాయ జ్యోతిషాం పతయే నమః ॥ 20 ॥
   
   తప్త చామీకరాభాయ వహ్నయే విశ్వకర్మణే ।
   నమస్తమోఽభి నిఘ్నాయ రుచయే లోకసాక్షిణే ॥ 21 ॥
   
   నాశయత్యేష వై భూతం తదేవ సృజతి ప్రభుః ।
   పాయత్యేష తపత్యేష వర్షత్యేష గభస్తిభిః ॥ 22 ॥
   
   ఏష సుప్తేషు జాగర్తి భూతేషు పరినిష్ఠితః ।
   ఏష ఏవాగ్నిహోత్రం చ ఫలం చైవాగ్ని హోత్రిణామ్ ॥ 23 ॥
   
   వేదాశ్చ క్రతవశ్చైవ క్రతూనాం ఫలమేవ చ ।
   యాని కృత్యాని లోకేషు సర్వ ఏష రవిః ప్రభుః ॥ 24 ॥
   
   ఫలశ్రుతిః
   
   ఏన మాపత్సు కృచ్ఛ్రేషు కాంతారేషు భయేషు చ ।
   కీర్తయన్ పురుషః కశ్చిన్నావశీదతి రాఘవ ॥ 25 ॥
   
   పూజయస్వైన మేకాగ్రః దేవదేవం జగత్పతిమ్ ।
   ఏతత్ త్రిగుణితం జప్త్వా యుద్ధేషు విజయిష్యసి ॥ 26 ॥
   
   అస్మిన్ క్షణే మహాబాహో రావణం త్వం వధిష్యసి ।
   ఏవముక్త్వా తదాగస్త్యో జగామ చ యథాగతమ్ ॥ 27 ॥
   
   ఏతచ్ఛ్రుత్వా మహాతేజాః నష్టశోకోఽభవత్-తదా ।
   ధారయామాస సుప్రీతః రాఘవః ప్రయతాత్మవాన్ ॥ 28 ॥
   
   ఆదిత్యం ప్రేక్ష్య జప్త్వా తు పరం హర్షమవాప్తవాన్ ।
   త్రిరాచమ్య శుచిర్భూత్వా ధనురాదాయ వీర్యవాన్ ॥ 29 ॥
   
   రావణం ప్రేక్ష్య హృష్టాత్మా యుద్ధాయ సముపాగమత్ ।
   సర్వయత్నేన మహతా వధే తస్య ధృతోఽభవత్ ॥ 30 ॥
   
   అధ రవిరవదన్నిరీక్ష్య రామం ముదితమనాః పరమం ప్రహృష్యమాణః ।
   నిశిచరపతి సంక్షయం విదిత్వా సురగణ మధ్యగతో వచస్త్వరేతి ॥ 31 ॥
   
   ఇత్యార్షే శ్రీమద్రామాయణే వాల్మికీయే ఆదికావ్యే యుద్ధకాండే పంచాధిక శతతమః సర్గః ॥
            </p>
    </pre>
</body>
</html>